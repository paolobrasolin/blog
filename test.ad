---
---
= Sample Page
:stem: latexmath

Un moto rettilineo ed uniforme è descritto da una relazione lineare
tra spazio e tempo.  Ad esempio in stem:[S'] scriveremmo la legge

[stem]
++++
x' = x'_0 + v't'
++++

La più generale trasformazione di coordinate possibile da stem:[S']
ad stem:[S] è una coppia di funzioni stem:[t'(x,t)] ed stem:[x'(x,t)]
che esprimono le coordinate in stem:[S'] di un qualsiasi evento nei
termini delle coordinate che esso ha in stem:[S].  Inserendole nella
legge di stem:[S'] otteniamo una legge in stem:[S], poiché le variabili
esplicite sono ora stem:[t] ed stem:[x]:

[stem]
++++
x'(x,t) = x'_0 + v't'(x,t)
++++

Grazie alla Prima Legge sappiamo che anche questa relazione deve
essere lineare.  Da ciò deduciamo una rozza caratterizzazione delle
trasformazioni ammissibili: infatti la linearità della legge del moto
è equivalente alla linearità di entrambi i lati dell'equazione, e
quindi di entrambe le funzioni che caratterizzano la trasformazione.
Concretamente, se usiamo lettere greche per denotare delle costanti
dipendenti solo dalla scelta di stem:[S] ed stem:[S'], la forma più
generale ammissibile per la trasformazione è

[stem]
++++
\begin{cases}
t' = \tau   + \gamma t + \varepsilon x \\
x' = \sigma + \alpha t + \delta x	
\end{cases}
++++

